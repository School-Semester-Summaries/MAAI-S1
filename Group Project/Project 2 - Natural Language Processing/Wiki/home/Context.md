## Context

In Nederland hebben overheden de taak om inwoners duidelijk te informeren over wetgeving, voorzieningen en procedures \\citep{hoogenboom_duidelijke}. Schriftelijke communicatiemiddelen, zoals brieven, spelen hierbij een belangrijke rol, omdat deze vaak (juridische) informatie bevatten over rechten en plichten. Op nationaal niveau is er toenemende aandacht voor begrijpelijke taal binnen publieke organisaties. Dit is belangrijk, omdat ongeveer 2,5 miljoen mensen in Nederland moeite hebben met lezen en schrijven \\citep{taalenrekenen}. Het is essentieel dat iedere inwoner overheidscommunicatie goed kan begrijpen. Daarom gebruiken veel gemeenten een schrijfwijzer die bepaalt hoe zij teksten op B1-niveau opstellen. Zo heeft onder andere de Gemeente Amsterdam een eigen schrijfwijzer ontwikkeld \\citep{gemeente}. Ook de OVER-gemeenten (gemeente Oostzaan en Wormerveer) maakt gebruik van een schrijfwijzer om medewerkers te ondersteunen bij hun communicatie met inwoners \\citep{schrijfwijzer}. Daarnaast verkent de gemeente de inzet van nieuwe technologieën, zoals kunstmatige intelligentie (AI), ter ondersteuning van haar communicatieve processen.

## Probleem

Ondanks bestaande richtlijnen voor begrijpelijke communicatie \\citep{gemeente, schrijfwijzer}, blijken gemeentelijke brieven in Nederland in de praktijk vaak moeilijk te begrijpen voor een groot deel van de bevolking. Dat dit geen incidenteel probleem is, blijkt uit onderzoek naar Nederlandse publieke organisaties: een analyse van 240 teksten van 70 organisaties toont aan dat veel officiële communicatie te complex is, onder andere door lange zinnen en ingewikkeld woordgebruik \\citep{begrijpelijkheid}. Dit kan leiden tot misverstanden en problemen, zoals het niet lezen van essentiële informatie of het missen van kansen doordat mensen niet begrijpen wat er van hen wordt verwacht \\citep{gebruikercentraal, hoogenboom_duidelijke}.

Ook binnen de OVER-gemeenten speelt dit vraagstuk. Medewerkers beoordelen elkaars teksten op begrijpelijkheid, maar doordat de schrijfwijzer omvangrijk is en niet altijd consequent wordt toegepast, kunnen deze beoordelingen onbetrouwbaar zijn. Hierdoor ontvangen inwoners soms brieven die zij niet goed begrijpen, wat de kans op miscommunicatie vergroot. Daarnaast blijkt uit een interview (Bijlage\~\\ref{app:informatiegemeenteoostzaan}) dat het evalueren en herschrijven van teksten volgens de schrijfwijzer extra tijd kost.

Deze combinatie van een algemeen landelijk probleem en knelpunten binnen de OVER-gemeentem creëert de behoefte aan een ondersteunend systeem dat medewerkers helpt bij het vereenvoudigen of beoordelen van teksten, zodat brieven begrijpelijker worden en de communicatie met inwoners verbetert.

## Huidige situatie (flow-diagram)

<img width="725" height="441" alt="image" src="https://github.com/user-attachments/assets/4c446f31-0974-4bed-9e17-2439da59b012" />
