Op 13 november bezochten drie medewerkers van de WMO-afdeling van Gemeente Oostzaan de Hogeschool van Amsterdam om het project over tekstversimpeling toe te lichten waar studenten van de Master Applied AI aan gaan werken. Het doel van dit project is medewerkers te ondersteunen bij het opstellen van brieven op B1-niveau.

De bijeenkomst startte met een presentatie van Annamaria van Teeseling, waarna de studenten de gelegenheid kregen om vragen te stellen aan de drie aanwezige medewerkers. De belangrijkste notities naar aanleiding van deze kennismaking zijn hieronder vastgelegd.

## Introductie van Annamaria van Teeseling over het project

#### **Introductie medewerkers Gemeente Oostzaan**

Annamaria van Teeseling werkt voor de ambtelijke organisatie OVER-gemeenten (voor Gemeente Oostzaan en Wormerland) en is teamleider van de afdeling WMO.

Franny van der Bijl is WMO-consulent bij OVER-gemeenten. Zij houdt zich onder andere bezig met het herschrijven van brieven volgens de interne schrijfwijzer.

Michael is projectleider bij de ICT-afdeling. Hij bewaakt de privacyaspecten binnen het gebruik van AI en is betrokken bij het onderzoeken van mogelijkheden voor veilige inzet van AI binnen de gemeente.

_OVER-gemeenten: Ambtelijke organisatie voor de Gemeente Oostzaan en Wormerland._

#### **Wat doet de gemeente?**

De gemeente is verantwoordelijk voor taken zoals openbare orde, zorg, infrastructuur en sociale voorzieningen. De besluitvorming ligt bij het college van B&W en de gemeenteraad, en de uitvoering bij de ambtelijke organisatie. Voorbeelden van werkzaamheden zijn:

* Ze zorgen voor huizenbouw
* Vormgeven van de leefomgeving
* Raad inlichten helpen en steunen
* Beleid schrijven
* WMO aanvragen
* Oekraïners opvangen
* Vergunningen afgeven
* Ze hebben veel gesprekken met inwoners (en brieven)

Bij brieven is het belangrijk dat de juridische inhoud begrijpelijk blijft, zonder dat deze te eenvoudig of kinderachtig overkomt.

#### **Werken met AI in een gemeente-uitdagingen**

Herschrijven van teksten met AI is op dit moment niet toegestaan vanwege de bescherming van persoonsgegevens en andere vertrouwelijke informatie. Belangrijke aandachtspunten zijn:

* Privacy: bescherming van persoonsgegevens (AVG)
* Bedrijfsgevoelige informatie: risico op datalekken
* Transparantie: AI-beslissingen moeten uitlegbaar zijn
* Ethiek: gelijke behandeling en inclusie (bijvoorbeeld voorkomen van situaties zoals de toeslagenaffaire)

#### **Hoe werkt de afdeling WMO?**

De afdeling WMO voert de Wet maatschappelijke ondersteuning uit (hulp bij zelfredzaamheid). Taken zijn onder meer:

* Beoordelen van indicaties
* Bieden van ondersteuning
* Samenwerken met zorgaanbieders
* Zorgen voor begrijpelijke en toegankelijke communicatie met inwoners

#### **Communicatie op B1-niveau**

* Waarom B1? Teksten op B1-niveau zijn begrijpelijk voor ongeveer 8-% van de inwoners (bron: CBS, volgens medewerkers)
* Onze ambitie: eenduidige en duidelijke communicatie
* Hulpmiddel: Interne schrijfwijzer

De gemeente wil dat alle communicatie op dezelfde manier wordt opgesteld, zodat inwoners ervaren dat zij met één organisatie te maken hebben.

Ter illustratie van de taalniveaus:

* A1: eenvoudig basisniveau (bijvoorbeeld taalgebruik voor op vakantie)
* A2: niveau dat vereist is voor inburgering
* B1: helder en begrijpelijk voor een brede doelgroep
* Etc.

#### **Schrijfwijzer & standaard WMO-brieven**

* De schrijfwijzer is opgesteld om te zorgen dat de communicatie consistent wordt.
* De standaardbrieven (van de WMO) moeten nog getoetst worden aan deze schrijfwijzer.

#### **Opdracht voor de studenten**

* De gemeente vraagt de studenten om een slimme AI-oplossing te ontwikkelen:
* Die medewerkers eenvoudig ondersteunt bij het schrijven van brieven volgens de schrijfwijzer,
* Gebruikmakend van meegeleverde voorbeeldbrieven,
* Rekening houdend met gemeentelijke kaders en privacyrichtlijnen.

## Vragen en antwoorden met betrekking tot het onderzoek

#### **Stakeholders**

* Vraag: Wat valt er onder ‘OVER’-gemeenten?
* Antwoord: OVER-gemeenten is de ambtelijke organisatie voor de Gemeente Oostzaan en Wormerland.

#### **Inhoud van brieven & misverstanden van burgers**

* Vraag: Welke onderwerpen bevatten de brieven?
* Antwoord: De brieven gaan onder andere over schulden, uitkeringen, werk en inkomen, hulp bij het huishouden, en informatie voor Oekraïense vluchtelingen.
* Vraag: Welke problemen ontstaan door miscommunicatie? (Met miscommunicatie wordt bedoeld dat burgers inhoud van de brief niet begrijpen.)
* Antwoord:
  * Het gaat om een groot aantal brieven; binnen de WMO-afdeling alleen al ongeveer 250.
  * Daarnaast is schrijven een vak. Consulenten moeten naast hun reguliere werkzaamheden ook nog goed kunnen schrijven. De teksten moeten niet alleen juridisch dekkend zijn volgens wettelijke verplichtingen, maar ook begrijpelijk.
  * Daarnaast is de situatie van elke inwoner persoonlijk, dus daar moeten brieven op worden aangepast. (Een kanttekening bij het antwoord is dat de vragen zijn beantwoord door mensen van het team WMO met kennis in het sociaal domein.)
  * Wetgeving verplicht de gemeente tot het gebruik van begrijpelijke taal.
  * Uit data van het CBS blijkt dat veel mensen moeite hebben met het begrijpen van complexe teksten.
  * Laaggeletterden melden zich niet bij de gemeente, waardoor het probleem niet, waardoor het probleem niet direct zichtbaar is.
  * Er is een experiment gestart waarbij inwoners stickers op brieven kunnen plakken bij tekst die voor hen onduidelijk is. Dit staat nog in de kinderschoenen.
* Vraag: Welke doelgroepen hebben de meeste moeite met het begrijpen van brieven?
* Antwoord: Burgers met schulden, burgers met een uitkering en Oekraïners.

#### **Niveau van de brieven**

* Vraag: Kunnen brieven ook op andere niveaus dan B1 worden geschreven?
* Antwoord: Ja. Het taalniveau kan worden aangepast, bijvoorbeeld naar A1 als dit beter past bij de situatie van de inwoner. (Soms kan het niveau juist hoger worden gezet, zoals B2.)
* Vraag: Heeft de gemeente voorkeur voor A1 of B1, als A1 ook technisch mogelijk is?
* Antwoord: B1.
* Vraag: Welke tools worden op dit moment gebruikt?
* Antwoord: Medewerkers werken voornamelijk in Word, Outlook en een eigen klantsysteem genaamd Zorgnet. Word wordt het meest gebruikt.
* Vraag: Maken medewerker nu gebruik van AI-tools, zoals ChatGPT?
* Antwoord: Nee. Het herschrijven van brieven met AI is niet toegestaan vanwege bescherming van persoonlijke gegevens.
* Vraag: Zijn er al conclusies uit de lopende pilot met de schrijfwijzer?
* Antwoord: De eerste pilotbrieven zijn ontvangen, maar over de resultaten waren ze nog niet tevreden. Franny heeft de brieven zelf nog moeten herschrijven.
* Vraag: Wie bepaalt nu of een tekst begrijpelijk is voor iedereen en hoe wordt de schrijfwijzer toegepast in de huidige situatie.
* Antwoord:
  * Medewerkers bepalen zelf of een tekst begrijpelijk is voor iedereen. Medewerkers hebben een training gehad en toetsen elkaars stukken. Dit houdt in dat ze elkaars geschreven brieven nalezen. Het is nooit volledig gegarandeerd dat een tekst in een brief op B1-niveau is.
  * De teamleider gaf aan dat de voorkeur ernaar uitgaat dat niet alle teksten getoetst hoeven te worden. Zij wil liever kunnen vertrouwen op de deskundigheid van de medewerkers, zonder dat onderlinge controle nodig is.
* Vraag: Waarom is copilot nog niet genoeg?
* Antwoord: Vanwege de privacy, servers etc.
* Vraag: Worden er al al tools gebruikt voor het begrijpelijker maken van brieven?
* Antwoord: Ja. Tools zoals ishetb1.nl, maar eigenlijk werkt dit niet ideaal en werken ze met hun eigen kennis, kennis van een training en de schrijfwijzer.
* Vraag: Moeten medewerkers nog rekening houden met andere wetgeving dan de AVG, etc.?
* Antwoord: Nee.

#### **Context waarom de gemeente een hulpmiddel wil**

* Notities:
  * Ze willen niet continu moeten kijken naar de schrijfwijzer. (Deze is namelijk is gigantisch en niet uit het hoofd te leren)
  * Er is geen tijd bekend over hoelang medewerkers gemiddeld bezig zijn met het schrijven van een brief. Medewerkers van de OVER-gemeenten hebben in principe geen tijdslimiet voor het schrijven van brieven. Sommige gemeenten hebben dat wel.
  * De gemeente wil voorkomen dat het proces geautomatiseerd wordt. Medewerkers moeten de controle behouden over de tekst.

#### **Data en beschikbaarheid van brieven**

* Vraag: Is er gebruikersdata over hoe inwoners brieven ervaren?
* Antwoord: Nee, er zijn geen gegevens bekend over wat mensen als onduidelijk zien.
* Vraag: Kunnen er brieven van andere afdelingen worden gedeeld?
* Antwoord: Daar gaan we achteraan.
* Notities:
  * De brieven die we hebben gekregen zijn standaard teksten. Tussen rode haken moet dus nog tekst geplaatst worden. Dit zijn een soort templates. Binnen de hele gemeente moeten alle afdelingen brieven schrijven op B1 niveau.
  * De brieven die wij hebben ontvangen zijn beschikkings-brieven. Deze hebben de hoogste prioriteit in vergelijking met andere brieven. (Hiervan hebben we ook de meeste brieven ontvangen.)
  * In de beschikkingen zijn de juridische stukjes hetzelfde in elke brief. De gedeeltes over beschikkingen zijn variabel en worden per burger en per werknemer anders geschreven.

#### **Modelkeuze (AI-technisch stuk)**

* Vraag: Wordt het aangeraden om een model te trainen vanaf scratch?
* Antwoord: Nee. Dit heeft te maken met de grootte van de modellen. Ze zijn te groot om zelf te trainen. Het wordt dus aangeraden om een voorgetraind model te finetunen op eigen data. Je moet dan wel verantwoorden waarom je een bepaalde architectuur kiest. Het mag dus wel. Finetunen hoeft ook niet. Onthoud dat een NLP echt niet alleen taalmodellen zijn.
* Notities:
  * Het zou een nice to have zijn als het herleidbaar is waar gegenereerde content op gebasseerd is en hoe het model werkt.
  * Als tekst vereenvoudigd wordt, moet deze niet ineens 4 pagina’s lang worden. Ook moet belangrijke informatie niet verdwijnen en moet het voor inwoners wel duidelijk zijn dat ze bijvoorbeeld in bezwaar kunnen gaan.
  * De tool moet door alle afdelingen gebruikt kunnen worden.

#### **Interface**

* Vraag: Heeft de gemeente voorkeur voor een bepaald soort interface?
* Antwoord: Ze werken nu voornamelijk met Firefox en sinds kort ook weer Edge (tijdelijk niet door security breach in AI-functies). Ze hebben geen algemene voorkeur voor een ideale situatie.
* Vraag: Willen medewerkers tijdens het schrijven al suggesties zien van bijvoorbeeld synoniemen, of pas later bij het scannen?
* Antwoord:
  * Ze hebben nu al een tool die dit doet. Mensen vinden het juist makkelijk dat er tussendoor al voorstellen komen (aldus Michael).
  * Michael beschreef hoe hij zelf met een tool heeft gewerkt die exact klonk als wat overleaf doet en vond het een zeer fijne tool.
  * Er moeten niet te veel meldingen tegelijkertijd in beeld komen. Niet te veel streepjes en kleurtjes tegelijkertijd (aldus Franny).
  * Het liefst zien ze dit dus al tijdens het schrijven en niet pas na het inscannen.
  * De tool moet niet te druk worden (aldus Franny).
  * Het liefst willen ze ook iets van de tool leren (aldus Franny). Ze ziet dus liever suggesties in plaats van dat automatisch een hele brief wordt herschreven.

#### **Model lokaal draaien/technische eisen**

* Vraag: Moet de tool lokaal kunnen draaien?
* Antwoord: Het liefst wel, zodat je ook met persoonlijke gegevens kan werken.
* Notities:
  * Het zou fijn zijn als de tool offline zou kunnen runnen.
  * Het is interessant en relevant om duurzaam te werk te gaan zover het kan, probeer hier rekening mee te houden.

#### **Contact & beschikbaarheid**

* Vraag: Kunnen we jullie bereiken voor vragen tijdens het project?
* Antwoord: Hiervoor zijn afgesproken data.

#### **Overige vragen**

* Vraag: Is er momenteel een feedback loop?
* Antwoord: Nee, nogmaals deels door schaamte. We proberen een inclusiebeleid op te zetten. We willen meer nadruk leggen op dat iedereen de brieven begrijpt.
* Notities:
  * Er zijn andere gemeenten zie apps gebruiken (volgens Pim). Gemeente OVER gebruikt dat niet. Ze worden getraind en dan losgelaten op de werkvloer.