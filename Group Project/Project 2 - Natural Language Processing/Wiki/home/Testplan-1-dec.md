Op 1 december kunnen we ons idee testen met medewerkers van de OVER-gemeenten en studenten. Hieronder staat het testplan wat we deze dag gaan uitvoeren.

## **Introductie**

Wij studeren met zijn vijven de Master Applied Artificial Intelligence hier op de Hogeschool van Amsterdam. Vanuit jullie, ook wel de OVER-Gemeente, hebben wij de opdracht gekregen om een AI-tool te maken dat de gemeente kan helpen om begrijpelijker Nederlands te schrijven. In dit geval betekend begrijpelijker Nederlands ook wel het B1-niveau Nederlands, aangezien ruim 80% van de Nederlanders B1-niveau goed kan begrijpen.

Tijdens de vorige bijeenkomst gaven jullie aan dat er een schrijfwijzer is ontwikkeld (de OVER-schrijfwijzer), zodat medewerkers handvatten hebben om brieven begrijpelijker te schrijven. Daarbij werd vermeld dat deze schrijfwijzer vrij uitgebreid is en daardoor in de praktijk nog niet altijd goed wordt toegepast. Daarom is het idee ontstaan om medewerkers te ondersteunen met een AI-tool die is gekoppeld aan de OVER-schrijfwijzer, zodat teksten eenvoudiger en consistenter kunnen worden herschreven.

Voor dit onderzoek willen we graag jullie expertise gebruiken om te onderzoeken of het design van ons idee naar jullie wens is. We willen jullie graag ons prototype laten zien en zullen jullie gaan vragen om feedback te geven vanuit een werknemersperspectief.

## **Ons idee in het kort voor dit project**

In ons project willen we een AI-model ontwikkelen dat de medewerkers van OVER-Gemeente ondersteunt bij het schrijven van brieven. De medewerker krijgt tijdens het typen suggesties gericht op taalniveau en zinsopbouw, om ervoor te zorgen dat de geschreven teksten versimpeld worden.

De AI-tool gaat suggesties geven op basis van wat hij geen B1-niveau Nederlands vindt, of wat hij bijvoorbeeld te complexe zinnen vindt volgens de OVER-schrijfwijzer. Bij deze suggestie zal dan ook doorverwezen worden naar de OVER-schrijfwijzer.

Er is een knop aanwezig op het scherm, die het toelaat voor de medewerker om de AI-tool aan of uit te zetten. Hierdoor zal de medewerker niet gestoord worden tijdens het schrijven, tenzij hij of zij dat natuurlijk wel wil.

De extensie zal, als de AI-tool ingeschakeld is, rechts in beeld komen te staan. Hierbij zal per gevonden te lange zin of een te moeilijk woord, één pagina gebruikt worden. Bij 20 gevonden fouten in één document, zullen dus 20 doorklikbare pagina’s beschikbaar zijn in de extensie. Zo blijven alle suggesties los van elkaar zichtbaar en kan er ook later teruggekomen worden op een suggestie.

## **Doel en taakverdeling**

Het doel voor ons is dat wij meer te weten komen over de wenselijkheid en de uitlegbaarheid/het vertrouwen in deze AI-tool. We willen testen of dit het gewenste prototype is, aangezien we hebben vernomen dat de medewerkers het fijn zouden vinden als de tool niet telkens in beeld springt, een overvloed aan kleurtjes heeft en over het algemeen afleidend is. We willen graag observeren wat jij van de AI-tool vindt en of je eventuele verbeterpunten ziet die zorgen voor een prettige werkervaring met deze AI-tool (bijlage A).

Tijdens het testen wordt de rolverdeling aangehouden uit tabel 1.

### **Tabel 1 — Taakverdeling tijdens de test**

| **Naam** | **Taak** |
|----------|----------|
| Amber | Aantekeningen maken |
| Amir | Aantekeningen maken |
| Kaan | Introductie geven |
| Terence | Het prototype uitleggen en ondersteunen tijdens de test |
| Bibiëne | _Afwezig_ |

### **Uitleg door Terence tijdens de test**

Tijdens de test legt Terence uit hoe het prototype werkt. Hierbij gaat hij in op de volgende punten:

* wat het prototype doet.
* het gebruik van de AI-knop (aan- en uitzetten).
* de extensie.
* verwijzingen per pagina binnen de extensie.
* verwijzingen naar de OVER-schrijfwijzer.

Vervolgens laat hij de medewerker naar het prototype kijken en test hij of zij de aan- en uitknop van de AI-tool kan vinden. Wanneer deze knop wordt geactiveerd, verschijnt de extensie in beeld. Daarna laat Terence de testpersoon de AI-tool verder bekijken en wordt geobserveerd welke vragen of onduidelijkheden er ontstaan.

Alle bevindingen worden vastgelegd en gedocumenteerd.

## **Vragen aan de medewerker van Gemeente Oostzaan**

### **_Desirability (wenselijkheid)_**

* Voldoet de optie om de AI-tool aan en uit te zetten, aan jullie wensen?
* Zou je als medewerker prettig om kunnen gaan met de AI-tool? _(Wat zouden jullie eventueel anders willen?)_
* Is het wenselijk dat de AI-tool aangeeft dat er een suggestie is voor een bepaalde zin of een bepaald woord?
  * Zijn alle stappen wenselijk, overbodig of zijn er extra stappen nodig?
* Denk je dat je de AI-tool snel kunt leren gebruiken?
* Zijn er andere stappen in het prototype wenselijk die er op dit moment nog niet instaan?

### **_Explainability & Trust (uitlegbaarheid & vertrouwen)_**

* Zijn de signalen van de AI-tool nuttig en voldoende uitgelegd om jouw werk te ondersteunen?
* Zou je deze AI-tool vertrouwen?
* Geeft de AI-tool informatie die jou helpt om beslissingen te nemen, of juist te veel/te weinig?
* Zou je te veel beïnvloed worden door de suggesties die de AI-tool geeft, dus zou je de AI-tool te veel vertrouwen?
* Vind je deze AI-tool vertrouwelijk in de gemeentelijke context?