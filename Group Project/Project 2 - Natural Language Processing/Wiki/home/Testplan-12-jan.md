Op 12 januari gaan we ons idee testen met 3 Communicatie en Multimedia Design-experts. Hieronder staat het testplan wat we deze dag gaan uitvoeren.

## **Introductie**

Wij studeren met zijn vijven de Master Applied Artificial Intelligence hier op de Hogeschool van Amsterdam. Vanuit de OVER-gemeenten hebben wij de opdracht gekregen om een AI-tool te maken dat de gemeente kan helpen om begrijpelijker Nederlands te schrijven. In dit geval betekend begrijpelijker Nederlands ook wel het B1-niveau Nederlands, aangezien ruim 80% van de Nederlanders B1-niveau goed kan begrijpen. Nu hebben zij daar een OVER-schrijfwijzer voor. Een tool met richtlijnen/regels over hoe een gemeentelijke brief begrijpelijk en op B1-niveau geschreven moet worden.

* We gaan ervan uit dat de medewerkers die de brieven schrijven, minimaal B1 niveau Nederlands bezitten. Dit komt omdat de medewerker altijd de eindverantwoordelijke is om te bepalen of een suggestie wel of niet doorkomt en de tekst daadwerkelijk wordt aangepast.

Voor dit onderzoek willen we graag jullie mening gebruiken om te onderzoeken of het design van ons idee naar jullie wens is. We willen jullie graag ons prototype laten zien en zullen jullie gaan vragen om feedback te geven vanuit een werknemers perspectief.

## **Ons idee in het kort voor dit project**

In ons project willen we een AI-model ontwikkelen dat de medewerkers van de OVER-gemeenten assisteert bij het schrijven van brieven. Als de AI-tool ingeschakeld is krijgt de medewerker na het typen van een onjuiste zin, een gemarkeerde lijn onder de foutieve zin te zien. Als de medewerker hierop klikt, krijgt hij of zij suggesties te zien die gericht zijn op taalniveau en zinsopbouw, om ervoor te zorgen dat de geschreven tekst versimpeld kan worden.

De AI-tool gaat suggesties geven op basis van wat hij geen B1-niveau Nederlands vindt, of wat hij bijvoorbeeld te complexe zinnen vindt volgens de OVER-schrijfwijzer. Bij deze suggestie zal dan ook doorverwezen worden naar de OVER-schrijfwijzer.

Er is een knop aanwezig op het scherm, die het toelaat voor de medewerker om de AI-tool aan of uit te zetten. Hierdoor zal de medewerker niet gestoord worden tijdens het schrijven, tenzij hij of zij dat natuurlijk wel wil.

De extensie zal, als de AI-tool ingeschakeld is, rechts in beeld komen te staan. Hierbij zal per gevonden te lange zin of een te moeilijk woord, één pagina gebruikt worden. Bij 20 gevonden fouten in één document, zullen dus 20 doorklikbare pagina’s beschikbaar zijn in de extensie. Zo blijven alle suggesties los van elkaar zichtbaar en kan er ook later teruggekomen worden op een suggestie.

## **Doel en taakverdeling**

Het doel voor ons is dat wij meer te weten komen over de relevantie en de gebruiksvriendelijkheid van deze AI-tool. We willen testen of dit het gewenste prototype is, aangezien we hebben vernomen dat de medewerkers het fijn zouden vinden als de tool niet telkens in beeld springt, een overvloed aan kleurtjes heeft en over het algemeen afleidend is. We willen graag observeren wat jij van de AI-tool vindt en of je eventuele verbeterpunten ziet die zorgen voor een prettige werkervaring met deze AI-tool. Tijdens het testen wordt de rolverdeling aangehouden zoals weergegeven in de onderstaande tabel 1.

### **Tabel 1 — Taakverdeling tijdens de test**

| **Naam** | **Taak** |
|----------|----------|
| Amber | Aantekeningen maken + vragen stellen |
| Amir | Aanwezig |
| Kaan | Aantekeningen maken |
| Terence | Het prototype uitleggen en ondersteunen tijdens de test |
| Bibiëne | Vragen stellen |

### **Uitleg door Terence tijdens de test**

Tijdens de test legt Terence uit dat de experts het prototype moeten beoordelen vanuit het perspectief van de medewerkers van de OVER-gemeenten die de brieven schrijven, aangevuld met hun expertise in het ontwikkelen en ontwerpen van digitale tools.

Vervolgens legt Terence uit hoe het prototype werkt. Hij gaat daarbij in op de volgende punten:

* wat het prototype doet,
* het gebruik van de AI-knop (aan- en uitzetten),
* de extensie,
* verwijzingen per pagina binnen de extensie,
* verwijzingen naar de OVER-schrijfwijzer.

Daarna laat Terence de medewerker het prototype bekijken en test hij of deze de aan- en uitknop van de AI-tool kan vinden. Wanneer deze knop wordt geactiveerd, verschijnt de extensie in beeld. Vervolgens onderzoekt Terence hoe de testpersoon de AI-tool gebruikt en observeert hij welke vragen of onduidelijkheden er ontstaan. Alle bevindingen worden zorgvuldig vastgelegd en gedocumenteerd.

## **Vragen die gesteld worden tijdens het testen**

### **_Relevance (relevantie)_**

* Zijn de signalen van het systeem nuttig om jouw werk te ondersteunen?
* Zijn de meldingen/knoppen die het systeem geeft relevant en niet storend?
* Is de knop ‘aanpassen’ relevant of vind u deze overbodig?
* Past deze manier van feedback geven (losse suggesties per zin/woord) bij jouw huidige manier van werken?
* Hoe relevant vindt u de knoppen Accepteren, Aanpassen en Weigeren bij het verwerken van een suggestie?
  * Mist u hier een optie, of is er juist een knop overbodig?

### **_Usability (gebruiksvriendelijkheid)_**

* Is het voor u duidelijk wat er van u verwacht wordt wanneer een suggestie verschijnt (onderstreping + suggestiekaart)?
* Vindt u de opbouw van de extensie aan de rechterkant in Word (originele zin, AI-suggestie, knoppen) logisch en overzichtelijk? Wat zou volgens u verbeterd kunnen worden?
* Helpt dit systeem u om gemakkelijk een beslissing te nemen?
* Voelt het gebruik van de AI-tool ondersteunend, zonder dat u het gevoel hebt dat de tool uw schrijfkeuzes overneemt?
* Is er iets in het systeem dat verwarrend of onduidelijk aanvoelt?